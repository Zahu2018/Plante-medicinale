                               PARTILE RECOLTATE
FLORILE    
    Florile (Flores) – în funcție de specie, ele se culeg astfel: în faza de boboc se recoltează Trandafirul; după desfacerea bobocilor, când floarea ajunge la maturitate se recoltează majoritatea plantelor medicinale. Niciodată nu se va realiza recoltarea după ce floarea s-a uscat. Recoltarea se face prin ciupire (Mac, Tei), prin scuturarea ramurilor (Porumbar), prin tăierea inflorescenței (Coada șoricelului).
    Uscare vara: 3-7 zile.

FRUCTELE    
    Fructele și semințele (Fructus, Semen) – se recoltează la maturitate, dimineața sau seara târziu. După natura fructului există mai multe posibilități de recoltare: fructele cărnoase se vor recolta când acestea sunt pe deplin dezvoltate (fructe de Afin); fructele uscate se vor recolta înainte de deschiderea lor (Macul), sau când semințele sunt complet dezvoltate. Recoltarea fructelor și a semințelor se face de cele mai multe ori toamna.
    
FRUNZELE    
    Frunzele (Folium) – se recoltează înaintea înfloririi sau în timpul înfloririi. Cea mai buna perioada de culegere a lor este considerata a fi cea de dinainte de inflorire si mai ales din timpul infloririi plantei. Se aleg frunzele ajunse la maturitate, intregi , neatacate de daunatori. Frunzele se culeg cu mainile. Frunzele care conțin uleiuri volatile se recoltează pe timp noros, iar celelalte pe vreme cu soare. După recoltare, frunzele se pun în coșuri sau lădițe fără a se îndesa, pentru a nu se înnegri.
    Uscare vara: 3-7 zile.

MUGURII 
    Mugurii foliari (Turiones, Gemmae) – se recoltează primăvara chiar înainte de desmugurire (mugurii de Plop negru), sau în momentul inmuguririi, incepand chiar cu luna februarie, atunci cand incepe sa circule seva. Mugurii trebuie sa fie suficient de dezvoltati dar nedesfacuti. Se recolteaza cu mana. Exemple: muguri de brad, muguri de pin, de plop, de nuc s.a. Mugurii se culeg de pe părțile laterale ale ramurilor, pentru a asigura creșterea normală a arborelui sau a arbustului.

PLANTA  
    Partea aeriană a plantei (Herba) – se recoltează când deja două treimi din flori sunt înflorite. Sunt plante care se recoltează împreună cu rozeta de frunze (Turița Mare).
    Uscare vara: 3-7 zile.

RADACINA    
    Rădăcini, rizomi, bulbi, tuberculi (Radix, Rhizoma, Bulbus, Tubera) - se vor recolta in perioada de repaus, inainte de intrarea in vegetatie, adica primavara devreme sau toamna tarziu la finele perioadei de vegetatie cand in partile subterane ale plantei sunt acumulate maximum de substante active.. Este important să se identifice exact specia dorită, deoarece datorită absenței părților aeriene, pot survenii confuzii.
    Uscare vara: 20-30 zile.
    
SCOARTA
    Scoarța (Cortex) – se recoltează primăvara devreme, imediat după pornirea în vegetație. Recoltarea poate continua până în momentul formării primelor frunze (Stejar). In general scoartele se recolteaza de pe tulpinile plantelor care au cel putin 3 ani.
    Uscare vara: 20-30 zile.
    
    
